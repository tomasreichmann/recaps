---
title: "Recap 07"
date: "19.2."
campaign: "Nefritový Labyrint"
author: "Oscar"
imageUri: "https://cdnb.artstation.com/p/assets/images/images/013/400/025/large/antonio-j-manzanedo-red-dragon-manzanedo3.jpg?1539429909"
---

## Záznam sedmý

<https://www.youtube.com/watch?v=2Bg3XviUtsQ>    
Brorginovi se točila hlava z množství informací, které na ně najednou sesypal Faerfarnův velmistr Anu.
Githové, Githzerai, Githyanki, Illitidi, draci, miléniové války, legendy, mrtví bohové, ztracená žezla....... *Do čeho jsem se to zamotal...*, říkal si zatímco si snažil srovnat věci v hlavě.     
Nedávno by ničemu z toho nevěřil a se smíchem by nad tím mávnul rukou jako nad báchorky opilých štamgastů, ale události posledních dní byly samy o sobě dostatečně neuvěřitelné na to, aby teď uvěřil úplně čemukoliv.

Brorgin se porozhlédl po Githyanki líhni, ve které se právě nacházeli a obdivoval, jak se někomu povedlo vybudovat takovouto halu pod mnišským klášterem, zatímco se ostatní dovyptávali velmistra a řešili, co budou dělat dál. Zatím to vypadalo, že půjdou hledat další informace do knihovny. To ale Brorgina lákalo asi tak, jako tři dny zvětralé pivo, a stejně byl už tak akorát zralý na pořádný spánek. Z myšlenek ho najednou vytrhl Aidaris. "Brorgine, chceš, abych se spolu v knihovně podívali po informacích o tom artefaktu?" řekl elf tichým hlasem, aby ho ostatní neslyšeli. Trpaslík se na něj udiveně otočil. To ho vůbec nenapadlo. "To je výborný nápad Aidarisi! Sice jsem se tentokrát vrátil z Labyrintu s prázdnou, ale pokud budu mít víc informací, příště ho určitě najdu!" Aidaris přikývl.

"Githyanki vás budou hledat, stopovat," řekl Anu. "A ten meč," ukázal na čepel lesknoucí se jako měsíc ve vodní hladině v rukou Gynadar, "ten meč je svázán s jeho majitelem. Pokud jeho původní vlastník ještě žije, bude ten meč jako maják ukazující jim kde jste." Gynadar se nechtěla s mečem rozloučit, a Brorgin to zcela chápal - sám viděl, co ta kouzelná čepel dokáže udělat v boji. "A není nějaký způsob, jak to odpropojit?" zněl půlorčin zoufalý dotaz. "Možná by se něco mohlo najít v knihovně," zazněl hlas. "To už ale nemáme čas hledat," odvětil Aidaris, vytahujíc velkou knihu v tmavé kůži z police. "Ale máme. Hledejme radši jak teď můžeme pomoct Gynadar," ozval se Brorgin poblíž. Aidaris na něj hodil tázavý pohled, zda to myslí vážně. Trpaslík s úsměvem přikývl a s přáním, aby jeho druzi našli vše co hledají se odebral do pokoje, který mu byl přiřazen.

<https://www.youtube.com/watch?v=82ne4ryFs_E>     
Brorgin se probudil na neznámém místě. Vypadalo to jako klášter, ale nebyl to jeho pokoj. A něco bylo zvláštní... "Bratře..." ozval se nedaleko hlas. Brorgin se otočil, hledaje zdroj zvuku. *To nemůže být,* pomyslel si. A pak ji spatřil. Mladá trpaslice. Byla zahalena v bílém a skoro jako by vznášela nad zemí. Ale určitě to byla ona, o tom Brorgin neměl pochyb. "Co tu děláš? Ty... " a pak to trpaslíkovi došlo. "Tohle je sen," uvědomil si s povzdechem. "Sen to je, ale sen to i není," rozezněl se opět její hlas, "pojď." Postava se začala pohybovat k chodbě na druhé straně místnosti, a Brorgin následoval. Zanedlouho došli k oknu a postava naznačila, aby se z něj podíval. Brorgin se vyklonil v očích se mu odrazila hrůza.

<https://www.youtube.com/watch?v=4yWYAmXDq_o>    
Město v plamenech. Obloha plná Githích lodí. Země posetá těly a ztřísněna krví. "To není možný!" zvolal. "Vždyť mělo trvat než nás najdou, teď tu nemůžou ještě být!"     
"To není co je teď, ale co může být," slyšel v dáli Brorgin, zatímco se mu oči zamlžily.

<https://www.youtube.com/watch?v=t54e9NKg-xE>    
Brorgin se vzbudil se studeným potem na čele. Posadil se na posteli a vložil obličej do dlaně. "To nebyl jen sen..." řekl tiše a pohlédl ven z okna. Měsíc na obloze svítil a vše se zdálo klidné. *Kdy?* ptal se znovu a znovu sám sebe. Má cenu budit své unavené druhy, kteří si zaslouží pořádný odpočinek, jen kvůli tomu, že má ze snu špatný pocit? *Asi ne...* už se chystal nechat to na ráno a zkusit znovu usnout, když si uvědomil, že elfové vlastně nespí. Udeřil pěstí do dlaně druhé ruky. *To je ono, musím se jít poradit za Aidarisem.*

Brorgin a Aidaris stáli před dveřmi do velmistrových komnat a čekali na odpověď po zaklepání. Ticho. "Kde jinde by mohl být?" "Nemám tušení, asi budeme potřebovat Faerfarna, ten to určitě bude vědět." Brorgin se chtěl vyhnout buzení ostatních, ale Aidaris hned po vyslechnutí jeho snu souhlasil, že ho není radno brát na lehkou váhu a měli by se poradit s velmistrem. "Faerfarne?" Aidaris zaklepal na dveře a po chvíli se v nich objevil rozespalý drakorozený a po vyslechnutí situace se všíchni tři jali hledání velmistra.

"Támhle ho máte," ukázal Faefarn na temnou postavu na cimbuří vysoko na chrámě a se zívnutím se vydal zpátky do svého pokoje, zatímco Aidaris s Brorginem vystoupali schody nahoru. "Velmistře!" zvolal Brorgin, vyrušujíc mnicha při meditaci a znovu převyprávěl svůj sen a co z něj odvodil. Anuovi se na tváři objevily obavy. "Už je pozdě," prohlásil nakonec, napřáhl paži a z dlaně vyfoukl oblak prachu. V místě na obloze, kde ještě před okamžikem nic nebylo, se najednou vznášelo několik lodí.

<https://www.youtube.com/watch?v=-hp936p2cqo>    
"Přineste Nektar!" vykříkl Anu a rozběhl se směrem na hlavní nádvoří. Aidaris neváhal a rozběhl se po schodech dolů. Brorgin zavřel oči a vzal do rukou amulet visící na jeho krku. "Blessed be the name of Moradin," začal potichu v jazyce trpaslíků a pak mohutným hlasem zvolal: "May ye hear the clang of His anvil!" Vzduchem se rozezněl burácivý zvuk zvonu. Jednou, dvakrát, třikrát. Brorgin spatřil světla všude v chrámě se rozsvěcet a dusot mnoha nohou se ozýval jako ozvěny Moradinovy kovadliny. Spokojen s výsledkem své snahy Brorgin přikývl a vydal se po schodech ve stopách velmistra.

Když Brorgin vyběhl na nádvoří, klášter byl ponořen do chaosu. Mniši bojovali s Githyanki všude kolem, na několik místech vypukly malé požáry. Uprostřed nádvoří Brorgin spatřil velmistra, obklopeného koulí energie. Záblesk světla. Několik Githyanki se objevilo na nádvoří a začalo směřovat k velmistrovi. Brorgin se rozeběhl doprostřed a spatřil koutem oka ostatní ze své družiny, jak vbíhají na nádvoří z druhé strany. Meč jednoho z Githyaki se odrazil od koule energie obklopující velmistra. Brorgin byl stále moc daleko, ale aspoň mohl zkusit odvolat jeho pozornost. "Fear the mighty hammer of Moradin!" zvolal a vedle astrálního bojovníka se objevilo kladivo tvořené ze světla. Se zvučným zazvoněním se kladivo odrazilo od nájezdníkova brnění. Brorgin si zaklel pod vousy.

Brorgin se ohlédl po zaslechnutí hlasité rány. Před jeho přáteli najednou zela obří díra a u ní s úšklebem Ologold sledoval lapeného Githyanki. O kousek opodál byli Faerfarn a Gynadar, bojíce s obrněným Githyanki. S modlitbou k Moradinovi seslal Brorgin kouzelné brnění na ochranu Gynadar a obrátil se zpět k nepříteli před sebou. Povedlo se mu odvrátit nájezdníkovu pozornost od velmistra a nyní střídavě odrážel jeho měč svým štítem a neúprosně útočil kladivem. Jeho nepřítel však byl zkušený a hbitý a dařilo se mu se ranám vyhýbat. S těžkým oddechem před sebe Brorgin postavil štít a sledoval, jaký bude další pohyb jeho protivníka.

<https://www.youtube.com/watch?v=rPSx_cSPw_0>    
<https://www.youtube.com/watch?v=zyF9KQ_Vut4>    
Bojištěm projel zvuk, který roztřásl budovy a na moment vše utichlo, jak všichni sledovali obří okřídlené monstrum, vznášející se nad klášterem. Rudý drak. Země se roztřásla, když obří ještěr dosedl na zem a pod pařáty rozdrtil několik Githyanki. Brorgin zalapal po dechu. Přímo před drakem stál ještě před chvílí bezvědomý Taldrad. Zničehonic Taldrad padl na kolena a vypadalo to, jako kdyby z jeho očí vytřelily blesky, přímo do očí draka. Najednou Brorginův zrak pohltila silná záře, a Taldrad nebyl nikde k nalezení.

!(Červený drak)[https://cdnb.artstation.com/p/assets/images/images/013/400/025/large/antonio-j-manzanedo-red-dragon-manzanedo3.jpg?1539429909]

Doprostřed nádvoří vběhnul Aidaris, nesoucí zeleně svítící láhev. "Ten Nektar!" zvolal velmistr Anu a napřáhl ruku směrem k Aidarisovi. Jakmile velmistr uchopil lahev, roztříštil ji o zem a ohlušující výbuch a vír světla a energie roztrhal nádvoří i klášter na kusy. Mohutný vír zvedl kusy kamene a pohltil vše kolem. Než se Brorgin nadál, kus nádvoří na kterém stál se vznášel ve vzduchu, stovky stop nad zemí. Kolem sebe viděl vznášet se jiné kusy kláštera a na několika z nich roztroušené své druhy. Teď se ale musel zaměřit zpět na svého protivníka. Obrněný Githyanki se k němu otočil a napřáhl se k útoku. Brorgin však spatřil příležitost a vší silou se opřel do svého štítu, kterým narazil to těla nájezdníka a poslal ho přes okraj platformy. K Brorginovu údivu však Githyanki nezačal padat vstříc jisté smrti, ale místo toho se vznášel opodál, podobně jako suť všude kolem. A v tu chvíli to Brorginovi došlo - už nejsou na jejich domovské pláni existence.    
S tímto vědomím se Brorgin začal soustředit, představovat si jak kameny narážejí do Githyanki. A vskutku se tak stalo, malé kameny se začaly slétávat a narážet do nájezdníka vznášejícího se před ním. Brorgin zavřel oči a soustředil se více, tentokrát si představil velký kámen, drtící jeho nepřítele a posílající ho do prázdnoty pod nimi. S hlasitým křupnutím Githyanki zmizel v tmavě šedé šmouze.

Brorgin se podíval směrem, kde naposled spatříl Faefarna, Gynadar, Ologolda a Zenitha. Zdálo se, že se se svými Githyanki vypořádali a Faefarn měl stejné prozření jako Brorgin, jelikož se k jejich platformě přibližovaly další. Brorgin přeskočil na menší kámen a silou vůle se s ním přemístil směrem k ostatním. Následně všichni společně našli Aidarise, který byl při explozi nejdál. Poslední, koho bylo třeba najít byl Taldrad. Zanedlouho skupina spatřila postavu hluboko pod sebou, na okraji víru. Taldrad.
