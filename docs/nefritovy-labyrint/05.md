---
title: "Recap 05"
date: "???"
campaign: "Nefritový Labyrint"
author: "Týna"
---

## Záznam pátý

**Ze zápisníku půl-orkyně Gynadar**

## třetí den v labyrintu

Upřímně už mě tahle část kostky moc nebaví. Jsem stále napružená, chtěl bych někomu rozbít hubu a všichni se tu tváří, jak je důležité mít ten pitomý širovací stroj. Pořád jen musím ho mít já, já, já a jen já. Když ho budou mít jiní, použijí ho proti nám, nebo budou mít něco lepšího. Musíme mít převahu nad převahou. Jsou to stejně jen kecy.

ARGGGG…. Já tak strašně zuřím. Tohle místo mě sežere. Už po cestě na tom zdivočelým vlaku jsem se musela pořezat. Jinak bych asi Aidárisovi utrhla hlavu, což by byl pro naši výpravu docela problém.

Když už jsem u toho vlaku. Řítíme si to na střeše vlaku směrem k táboru a že bychom brzdili, to by se říci nedalo. A najednou se do toho objeví ta obrovská lítající mašina astrálů. Evidentně si nás už oblíbili, protože si to hned zamířili k nám a začala ta mela nanovo.
Ve chvíli, kdy na střechu skočila jedna taková hnusná astrální mrcha, Ologold se chytil za rameno a složil se k zemi. Nebyl čas ho zachraňovat, byli tam další tři astrálové, ale ty ženský jsou neobyčejně mrštný. Maral se ukázal jako velice dobrý bojovník, zato Thorly se moc nedařilo. Málem nám tam zařvala.

Tu astrální mrchu jsem zabila a konečně si taky užila tu červenou auru, upřímně je to super pocit. Jen už si konečně musím zapamatovat, že sekerami sakra neumím házet. To se mi fakt nepovedlo. Chlapi na čumáku vlaku si tam hráli s astrálama, Maral vraždil jednoho parchanta vzadu, Zenith si to běhal podel vlaku a z bezpečný vzdálenosti šlehal ohýnky, ale dařilo se. Nicméně ta hnusná loď tam stále byla a střílela po nás.

Když vlak zastavil, z vlaku se vypotácel polomrtvý Faerfarn a začal na čumáku s Brorginem do něčeho mlátit. Prý nějaká pečeť či co. No najednou z vlaku vyletí taková krásná okřídlená kostěná vobluda, prej démon či co, a vrhne se to na tu létající mašinu na nebi. Rozbil to teda bravurně a evidentně měl pifku na astrály. Se Zenithem si tam pak chvilku povídal a pak zmizel.

No ale co s tím strojem na klíče, že. No to teprve začala sranda. Prohledali jsme zbytky lodi, kdy Tal měl skoro na krajíčku. (Pořád doufá, že si tu mašinku pořídí do svého paláce.) No a začaly se budovat sáně. Když se sáně rozjely, tak se sáně i rozbily. No málem jsem si cvrnkla do textilu. Naštěstí Brorgin někde ze vzduchu vyšašil vodu a Zenit mu to mrazil. To ta kostka nám krásně sjela až do tunelu, kde jsme se rozhodli ukrýt a dát dohromady.

Jednoho toho astrálního parchanta se nám povedlo zajmout a odtáhli jsme ho. Když jsme ho začali vyslýchat náramně jsem si to užívala. Byl pěkně drzej a nějak mu nedocházelo, jak moc si potřebuju vybít zlost. Přišel o pár prstů, ale skončilo to dříve, než začalo. Faerfarn se ho vyptával na ten svůj přívěšek, co se mu rozsvítí, když se objeví astrálové. Astrál mu plivnul do tváře a řekl: „Nestrkej mi to Githzeraiský hovno do ksichtu!“ tak jsem mu vysvětlila, jak se má chovat. Aidaris se hodně vyptával a když jsem trošku přitlačila na jeho končetiny, tak se nám přiznal, že plánují invazi do naše světa a kompletní zotročení obyvatel. Dále jsme se i dozvěděli, jak potenciálně zachránit Ologolda. Chudák to pěkně odskákal, toho barda nejde probrat. Ta střepina ho s největší pravděpodobností zabije. Musíme do astrálního světa. Vyhlídky máme teda velice přívětivé.

Z astrála jsme si udělali klíč a pak jeden na zpět do našeho světa, díky Maralovým vlasům. Sice jsme tahali slámku, ale určo to Aidaris nastrčil. Nevěřím tomu, že by nás chtěl jakkoli ohrozit. A ještě jsem získala novou hračku na hraní – stříbrný meč Githů. Nemůžu se dočkat, až tuhle věcičku ovládnu.

Širovací stroj schoval Brorgin v tunelech. Doufám, že tu nebezpečnou hračku nikdo nikdy nenajde.

Hurá do astrálního světa…
