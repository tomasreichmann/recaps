---
title: "Recap 03"
date: "???"
campaign: "Nefritový Labyrint"
author: "Matěj"
imageUri: "https://i.pinimg.com/originals/da/3f/14/da3f14b600644a36380237d8c9ff1a44.jpg"
---

# Zápis třetí  
Úryvek z deníku Ologolda, barda výpravy Aidarise Immeriana.


### Varování


Následující zápisky jsou psány zpětně a vzhledek k okolnostem, které se mi stali nemusí odpovídat realitě. Po tom co se stalo mám ještě pořád v mysli nepořádek a situace se nelepší.. Ale zpátky na ostrov kde si Impérium buduje základnu a naše skupina, která se snaží nedostat s nimi do potyčky.

### Imperiální kemp

Po připlutí Impéria jsme začali přemýšlet o jaké informace se podělit a jaké vynechat. U tohoto rozhodnutí jsem nebyl přítomen, protože z mého pohledu nám stejně věřit nebudou, ale nakonec padlo rozhodnutí, že přiznáme jen zahlédnutí lodě duchů a toť vše. Pak si teda moji společníci uvědomili, že bychom měli něco udělat s mrtvolou v medvědí jeskyni a rozdělili jsme se. Já jsem se svou lountnou sledoval dění v táboře. Mezitím Gina s Firefarnem ukrýváním přivolali dravé ptáky. K mému překvapení to Aidarise vyděsilo natolik, že se za nimi šel proběhnout. Prý tam přiběhl vyčerpaný přesně v moment kdy začali odcházet od utopené mrtvoly. Škoda, že jsem neviděl jeho pohled, ten musel stát za to.

Zenit nadhodil, že by mohl udělat pro vojáky představení. Ten nápad se mi líbil, konečně bych mohl ukázat své umění většímu publiku, takže jsem mu hned oznámil, že se přidám. Důležité prý je dostat Impérium na naší stranu, ale já přestal poslouchat u slova vystoupení. Aidaris nás poslal za nějakým Lazarem, nebo Nazarem, byl to další nafoukanec ve zbroji. Ale vystoupení povolil, ikdyž nás viděl jen jako terče pro posměch, místo umělců zvedajících morálku.

V průběhu oběda přišla naše chvíle. Bubnem sem zajistil pořádek a Zenit svými triky ohromoval publikum. Brorgin mezitím vydělával prodejem piva. Jako poslední trik byla Zenitova klasika.. karta v dýni. Nevím co ho rozhodilo, ale trik fenomenálně pokazil. Naštěstí jsem tam byl já a situaci sem zachránil, nakonec jsme i potlesk dostali! Doufám, že labirint nabídne víc takových příležitostí.

Večer proběhl ve stylu neřízených orgií, jak to má prý imperiální vojsko rádo. Firafarn plival oheň, Gina porážela Imperiály v páce, Zenit hrál karty, já se spřátelil s jejich bardem Galliusem Sylvou no a jak už to tak bývá.. trpaslík dostal přes držku. Fajn chlapi ti imperiálové.

```
```

### Vstup do labirintu 

Na ostrov s labirintem jsme se dostali bez problémů a stejně jednoduše jsme vylezli na jeho vrchol. Tam nás čekal pohled do obrovské a hluboké jámy. Gina se tam za poslechu mé hudby spustila a my jí následovali. Když padlo otázka zda se spustit níže, či pokračovat v této výšce, bylo rozhodnutí jednohlasné. Spouštění už jsme měli všichni plné zuby.

Tunel kterým jsme šli neobsahoval známky magie, ale byl uměle vytvořen. Stejně tak první místnost do které jsme vešli. Ta byla kromě toho také plná čistě rozřezaných mrtvol, které spadly na jedno místo odněkud zezhora. Prý od portálů, ať už fungují jakkoli. Řekli jsme si že není co ztratil a šli jsme dál.

V dálce jsme uviděli žluté nepřirozené světlo a slyšeli jsme hučení, jako od nějaké vzdálené bouře. Strop se začal snižovat a nad námi jsme uviděli nějaký nechutný obrovský hmyz. Stonožky, nebo něco takového. Naštěstí jsme je nezajímali, další skupina už možná nebude mít takové štěstí..

Dorazili jsme do místnosti se světlem. Bylo vysoko a my za ním začali šplhat. Náhle nás to světlo začalo vtahovat, a přes naše veškeré síly bránit se, jsme do světla vletěli.


### Krychlový svět 

Spadli jsme na šedou planinu plnou bílé mlhy. Nebe bylo černé a byl slyšet jasný hluk krvavé bitvy. Začala mě bolet hlava. K nám přiběhl Lorfir a Thorly. Mág a hraničářka, prý už jsou v tomto místě zavřeni rok a celý tento svět se skládá z krychlí, které s úderem nějakých strojových hodin mění uskupení a otevírají se na nich portály. Moc si toho z jejich vyprávění nepamatuji.

To co si pamatuji ale velice dobře je najednou má obrovská touha někomu ublížit. Ještě jsem se mohl trochu ovládat a viděl sem Ginadar v očích, že její touha je stejná a tak sem zasadil první úder. Po pár ranách mě Zenit od Giny odtrhnul a já ztratil kontrolu. Vzal jsem svou dýku a zabodl mu jí do břicha. Byl to krásný pocit. Náhle bolest hlavy přestala a já byl opět pánem svého těla. Když jsem viděl co jsem způsobil hned jsem začal Zenita léčit.

Lorfir nám pověděl, že viděl podobnou loď co my, ale větší, a že na tomto světě brala otroky. Potom nám nabídl, že nám ukáže nějaký stroj, který má obrovskou hodnotu, pokud bychom ho donesli zpět. Tam na nás ale zaútočili 3 ohromní ohnivý psi. Mně se objevila kolem těla červená, skoro ohnivá, bariéra. Hned jsem chtěl zkusit co je zač a zaútočil na jednoho ze psů pěstí. Můj útok byl méně než účinný a na oplátku jsem dostal plnou dávku jeho ohnivého dechu. Bariéra mi zmizela a oheň mě jen ohřál. Celý tento boj šel ve prospěch naší skupiny. Tal dokonce vyslal největší ohnivý útok jaký jsem kdy viděl, bohužel na psa neměl žádný účinnek. Gina utrhla jednomu ze psů koule (trošku nechutné) a jiného nechal Zenit kouzlem vypelichat a popraskat mu žíly (hodně nechutné).

![hellhound](https://i.pinimg.com/originals/da/3f/14/da3f14b600644a36380237d8c9ff1a44.jpg)
