---
title: "Recap 06"
campaign: "Nefritový Labyrint"
author: "Taldrad Elidyr Ildarath of Sill Aethel"
imageUri: "https://vignette.wikia.nocookie.net/forgottenrealms/images/1/1b/Astral_plane-5e.jpg"
---

![Astrální sféra](https://vignette.wikia.nocookie.net/forgottenrealms/images/1/1b/Astral_plane-5e.jpg)

fragment denínku nalezeného na astrální pláni

…potom co se nám podařilo získat klíče k portálům jsem měl pocit, že už by
vše mělo jít hladce, ale vlastně nevím odkud se ten pocit vzal - na pláni plné
války a prachu. Každopádně se ten pocit ukázal být víc než milný když nás
zradil sám ten, komu jsme posledních pár dní pomáhli s nasazením
vlastních životů. Maral.. nejen že okradl Ologolda (a tím nás všechny!) o
magické kopí nalezené na lodi, ale jsem přesvědčen, že zbylé členy jeho
společensva, Lorfira a Thorli, tímto činem odsoudil k dalšímu bloudění,
neboť porátel zmizeli neznámo kam… Doufám, že budeme mít brzy
možnost setkat se s nimi znovu…

Vžcky jsem si přál navštívit astrální pláň. Fungování myšlenek a magie je
tady něco neskutečného. Stejně jako operace bardů podle všeho… Za
pomoci magie (kterou bylo třeba nejdříve správně zkalibrovat, velice
zajimavé) se nám v úzké spolupráci podařilo vypreparovat z Ologoldova
břicha ten zatracený kus meče astrálních nájezdníků, který by ho dříve nebo
později (spiš dříve) pravděpodobně zabil. Operace byla velký úspěch,
nicméně její výsledek byl kromě stabilizovaného barda také velký boj - krev
pravděpodobně přivolala vampirické entity, věc poměrně snadná v astrálu,
zdá se. Bytost s podobou kravavé mlhy nám dala možnost vyzkoušet si boj
bez toho, abychom stáli nohama na zemi! A mně vybalit oheň, který jsem
ještě nikdy neviděl…

Bitvu s vampirickou mlhou jsme všechni zdárně překonali. Během souboje
však vznikla jiná nepříjemná situace, Aidaris zneviditelněl. Nevím sice, co
přesně k tomu vedlo, ale pamatuji si, že akorát předtím, než jsem svého
elského přítele viděl naposledy se okolo něj motal Zenith. To samo o sobě je
důvodem k nejistotě, ale v tomto případě nejsem scopen domyslet, jaký
důvod by Zenith měl k očarování Aidarise.. hmm, budu na něj dávat pozor,
na oba pro jistotu.

Aidarisova neviditelnost představovala vizuální překážku, nicméně pořád
jsme byli v astrálu, takže nebylo nemožné ho následovat. Kam? Překvapivě
na cestě skrz… hmm, astrální chapadlo… Okolo nás se objevily objekty, které
lze nejlépe popsat jako obrovská zářicí chapadla. Kdo ví, co to bylo, už mi
začínají docházet slova… Každopádně Aidaris jedno z nich nenechal na
pokoji (myšleno že se ho šel dotknout, jak jinak) a byl jaksi vcucnut. Už jsme
zažili ledacos, takže náš to ani příliš nepřekvapilo (někteří z nás se poučili,
jiný otupěli, není to nejdivnější věc, kterou jsme dnes viděli…), naopak,
hbitě jsme se všichni vydali za Aidarisem.

Jak jsem říkal, chapadlo nebyla ta nejdivnější věc, kterou jsme viděli… tu
jsme objevili těsně po tom, co jsme byli dopraveni (těžko se popisuje jak, ale
chapadlo fungovalo jako tunel) na prapodivné místo. Naskytl se nám
pohled, který se myslí bytosti jako jsme my jen těžko dá uchopit - před námi
na astrální pláni se rozprostíralo tělo neznámé bytosti neskutečných
rozměrů… tak obrovské, že představovalo celou krajinu, kterou se naše
neuvěřitelně nenechavá družina rozhodla samozřejmě prozkoumat.
Někteří tak činili s větším respektem než jiný (netřeba ukazovat prstem),
každopádně přestože byli všichni upozorněni, aby byli opatrní (jako obvykle
to k ničemu nebylo) došlo snad k nejhoršímu. Opět, těžko se chápe a
popisuje, co se událo, nicméně jednoduše řečeno: uvnitř ústní dutiny oné
bytosti, do které jsme se dostali nosem (ano, zmínil jsem, že respekt 
některým mým společníkům chybí) jsme nalezli.. budovu, organického
typu, poblíž důlních vrtů do jazyka.. ano, těžko se to chápe, nicméně toto je
doslovný popis. Kromě toho jsme zde však nalezli také osádku této zajímavé
struktury: sice jedinou bytost, ale zato takovou, která nikomu z nás nedá
ještě dlouho spát: chapadlatého Mozkomora. Bytost, která měla tu
nepřijemnou schopnost ovládnou mysl, kohokoliv, kdo se k níc přiblížil na
nepříliš malou vzdálenost. A přesně to se přihodilo (neviditelnému)
Aidarisovi přitom když porhledával onu prapodivnou stavbu. Jeho
neviditelnost mu v tomto případě však prospěla, neboť zůstal, ač bezvládný,
ukryt před monstrem, které ačkoliv ho mohlo cítit, nemohlo ho vidět a najít.
To nám dalo příležitost domluvit se na neuvěřitelně propracovaném
záchraném plánu… který však nakonec stejně dopadl naprosto jinak, jak už
to bývá.

Boj s Mozkomorem se udál neuvěřitelně rychle. Každý z nás měl svůj úkol,
všichni se rozletěli po ústní dutině obrově a odvedl svůj kus práce. Těžko
přesně říct, co se přesně každému z nás stalo, ale během pár chvil byl
Mozkomor zničen - nikdo nečekal, že by se tak mohlo stát, ale zasloužila se o
to udatná Gynadar, když se proti útočícímu monstru rozletěla s nataženým
mečem - prapodivnou astrální zbraní, která jí velmi přirostla k srdci.
Mokomor nejen že zemřej, ale byl mečem zcela zničen, zmizel. Mezitím
Faerfarn úspěšnězachánil Aidarise pomocí svých neuvěřitelně hbytých
nohou. Nebylo to v plánu, ale nikdo si nestěžoval…

To však nebylo to jediné, co se během souboje událo. Náš milý Zenith, jehož
kroky jsem většinou vedeny zcela náhodným směrem, se rozhodl
prozkoumat vnitřek oné podivné budovy umístěné na jazyku obrově. Z toho,
co nám během svého průzkumu vysílal jsem pochopil málo, situace nebyla
příliš přehledá… avšak pravděpodobně došlo k tomu, že uvnitř budovy našel
jakési vaky s tekutinou čerpanou z jazyku obrova a k nim připojený jakýsi
mozek (ano, mozek). Divná představa. Každopádně co lepšího udělat než
snažit se mozek zničit - a to se ukázalo jako nejen nebezpečné, nýbrž svým
způsobem také prospěšné. Zabitím Mozkomora a toho prapodivného
mozku se totiž začala probouzet sama obrovská bytost, uvnitř níž jsme zažili
takový podivný sled událostí. Raději jsme se tedy všichni soustředili na to,
abychom se z ústní dutiny dostali co nejrychleji pryč.

Nic nás však nemohlo připravit na to, co nás čekalo dále. Bytost se skutečně
probudila… a přesněji řečeno šlo o spící a nyní probuzené a nám neznámé
božstvo. Naše mysli se naplnily jeho mocným hlasem. Někteří z nás se jeho
rozhodli uzavřít, jiní naslouchali a vzdali božstvu hold… a byli jsme to my,
naslouchající, kdo obdrželi vizi. Neznámo v jakém čase a prostoru, viděli
jsme vesmíry obklopené chapadly, viděli jsem bytosti žijící v obrovských
městech, viděli jsme neuvěřitelné věci, které mysl jen těžko dokáže uchopit a
teprve když jsme se probudili zpět, s pohledem na božstvo a myslí zmatenou
jsme spatřili, jak se k nám blíží obří ruce. Přesně na místo naší skupiny se
blížily ruce onoho božstva, a přesně v místě, kde jsme videli v prostoru, stále
ještě paralyzováni tím, co se právě událo, kde se ruce sepnuli a my zmizeli z
pláně, na kterou nikdo z nás jen tak nezapomene…
