---
title: "Recap 08"
campaign: "Nefritový Labyrint"
author: "coérdh Aidaris Immerian of Lia Theren"
imageUri: "https://geekandsundry.com/wp-content/uploads/2017/04/Slaad_Header.jpg"
---
**

## Úryvek z deníku coérdha Aidarise Immeriana z Lia Therenu



*Text byl dekódován pomocí standardní šifry*

  

**525. den naší výpravy (přibližně)**

  
  

**V novém světě**

  
  

Když jsme konečně objevili Taldrada byl zrovna na okraji obřího tornáda, které se pohybovalo přímo k němu. Nebyl by to den téhle zpropadené expedice, kdyby někdo nebyl na pokraji smrti. Poslal jsem Fafarna, aby se k Taldradovi dostal blíž a pomohl mu spojit se s námi. Ostatní jsme se zatím snažili poskládat z kamenů kolem nás silou vůle strukturu, která by nám umožnila přestát tornádo, což se nám nakonec podařilo a všichni jsme společně prostoupili stěnou tornáda a ocitli se v jeho oku.

  
  

Uvnitř tornáda se nacházela jakási ruina v jejímž středu meditovalo několik mnichů. Když jsme na kameni, který jsme ovládali přiletěli blíže, zjistili jsme, že dva z nich byli z Faefarnova kláštera a dalších deset byli nějací githové. Nevím jak se rozeznávají githyanky od githzerij, ale vzhledem k tomu, že to jsou mniši, nemají létající lodě ani ty divné meče a nezaútočili na nás, odhadoval jsem, že to jsou githzerai.

  
  

Gynadar se okamžitě přidala ke skupinové meditaci. Nejdříve Taldrad se nejdříve pokoušel pomocí kouzla komunikovat s jedním z mnichů z kláštera, ale ten toho moc nevěděl. Problém nakonec vyřešil Zenith, když vyrušil Gynadar z meditace a s ní se probral i jeden z gihzeraiských mnichů. Zenithovi se občas podaří náhodou narazit na neortodoxní řešení situace. když provádí ty své taškařice.

  
  
  

**Mistr Adhul**

  
  

S mnichem jsme se domluvili, že se společně pokusíme přenést trosky kláštera, někam jinam a pak můžeme řešit další věci. Souhlasil jsem.

Důležitý poznatek: Není dobrý nápad připojovat se do skupinové meditace, pokud jste prošli výcvikem na obranu před čtením mysli. Spálí vám to ruku, doslova. Když jsem se probral Zenith byl nahý. Buď se svlékl a zahodil oblečení, zatímco jsem se pokoušel připojit se k meditaci, nebo má podobnou ochranu jako já. Obě možnosti považuji za zhruba stejně pravděpodobné.

  
  

Když jsme dorazili na místo a náš ostrov přistál ve vodě (věci které se událi v téhle sféře se velmi těžko popisují, pokud jste tam nebyli), začali všichni moji společníci řešit nejdůležitější věc na světě, skutečnost, že Zenith nemá kalhoty. Musel jsem je trochu srovnat a připomenout jim jaké jsou naše priority. Náš svět možná právě teď umírá pod náporem invaze githyanků a oni řeší kdo má a nemá kalhoty. Pozdě jsem si uvědomil, že jsme jim vlastně nikdy s Brorginem neřekli o tom jeho snu, mezi bojem v klášteře, přenesením se do tohohle světa a tím tornádem, na to nikdy nebyl čas, takže neměly kompletní představu o tom jak je naše situace vážná. Kromě Brorgina, ten nemá žádnou výmluvu.

  
  

Githský mnich, který s námi mluvil, mistr Adhul, nám toho nejdříve moc neřekl. Považoval nás za bezradné, což je výraz pro osoby, které čerstvě opustili svůj svět a nevyznají se v cestování mezi světy, pokud jsem to správně pochopil. Něco jako sedlák, který poprvé opustil svou rodnou vesnici, ale ve větším měřítku. Taky nám nabídl, že nás naučí tvořit portály, jedný háček byl v tom, že to trvá asi 100 let, já nemám magický talent a ostatní nemají čas, takže se nikdo nepřihlásil.

  
  

Za to Faefarn by mu nejspíš řekl úplně všechno. Nejdříve začal vyprávět příběh naší výpravy od našeho setkání v hospodě před rokem a půl a pak mu prozradil, že pod klášterem byla githayankská líheň, přestože nám velmistr říkal, že ostatní githzerai by s tím nesouhlasili. Kdybych ho nezarazil nejspíš by jim řekl, že i on sám nepovedený githyanyský experiment.

  
  

Nejsem sice prastarý gythzeriský velmistr, ale mám pocit, že vést mnichy v klášteře, který ukrývá tajnou líheň, k upřímnosti, není zrovna nejlepší nápad. Nevím, jestli z toho bude mít velmistr Anun nějaké problémy, nejspíš ne neboť tihle githové ho ani neznali.

  
  

Když jsme mistrovi Adhulovi prozradili, že náš svět byl donedávna uzavřený tak ho to zaujalo a konečně se rozmluvil. Vysvětlit nám historii githů, jak opustili svůj svět, aby bojovali proti illithidy a jak se rozdělil na dvě frakce: githaynaky, kteří chtěli vést válku díl za každou cenu a usadili se v astrální sféře, odkud pořádají otrokářské výpravy a githzerai, kteří se rozhodli se tohle neúčastnit a teď se skrývají buď v tomhle světě, který se jmenuje Limbo, nebo tak různě.

  
  

Mistr Adhul se domnívá, že by náš svět mohl být tím světem, ze kterého githové původně pocházejí a který se jim ztratil. Pozval jsem ho, jestli se nechce do našeho světa podívat, ale odmítl. Nakonec souhlasil s tím, že nás doprovodí alespoň ke Kameni zákona z Mechanusu, což by měl být portál z tohoto světa. Takže vzal celý ostrov, na kterém jsme byly a doletěli/dopluli jsme k tomu portálu.

  
  

Tak jsem z něj dostal další informace o červených dracích. Kromě Ephemerona existuje i další primordiální (to zřejmě znamená mocný) rudý drak jménem Ashardeon, který se spojil s ďábly a slouží jim. Je tak možné, že impérium získalo schopnost ovládat rudé draky od něj. Někdy mám pocit, že jediné, co si z téhle výpravy odnesu je kupa otázek.

  
  

Nakonec jsme na našem ostrově dopluli k tomu Kameni zákona, který nám měl po přiložení Faefarnova přívěsku otevřít bránu do našeho světa. Ke kameni jsme museli seskočit víc než 100 stop do víru ve vodě. Jak jinak.

  
  

Po cestě se nám sice podařilo zpevnit si vodu po sebou abychom se o ten kámen dole rozpláclý, ale pak nás napadli slaadi, jakési žábovité obludy, které žijí v téhle dimenzi. Nějak se nám se většině z nás podařilo udržet si je od těla, než jsme otevřeli portál v tom kameni a vrátili se zpět domů. Hlavně díky Ologoldovi, který umí celkem chytře využívat svoje kozla v boji. Myslím, že se minul povoláním, měl být bojovým mágem a ne bardem. Na konci boje se jednomu ze Slaadů podařilo nakazit Gynadar svými vajíčky. Vím, že racionální by bylo jí tam nechat a neohrožovat náš svět, ale nějak jsme se nemohl donutit nechat jí tam.

 ![SLAAD](https://geekandsundry.com/wp-content/uploads/2017/04/Slaad_Header.jpg)
 
  

**Rekapitulace výpravy**

  
  

Takže jsme zpět v našem světě. Brogin nezískal to pro co se do Labyrintu vydal, ať to bylo cokoliv. Zenith přišel o boží nektar, ze kterého by si mohl vyrobit kouzelné hračky. Gynadar je nakažená a má meč, kvůli kterému ji možná pronásledují githyankové. Faerfarn přišel o klášter, ve kterém vyrůstal celý život. Nikdy jsem nezjistil, proč se k nám Ologold vlastně přidal (jako bard si může za tu dobu vydělat víc a bez nebezpečí, takže musel mít nějaký skrytý motiv), ale myslím, že to nezískal. Naplnění Taldradových velkých arkáních ambicí se také nekonalo. Alespoň jsou všichni zatím živí a na svobodě, což se nedá říct o Thorly a Lorfirovi.

  
  

O imperiálních dracích mám několik teorií a domněnek, ale nic konkrétního nevím. Stejné je to s otevřením labyrintu a s Maralem. Nemám nejmenší tušení kdy, kde gythyankové zaútočí na náš svět a jestli vůbec. Impérium mezitím vybudovalo u Labyrintu velkou pevnosti vyslalo do něj nespočet výprav. Můj král za záhadných okolností zemřel. Vracím se domů. Naposledy jsem jenom předstíral, že jsem zcela selhal ve svém poslání, tentokrát je to pravda. 
