---
title: "Recap 11"
campaign: "Nefritový Labyrint"
date: "2019-04-23"
author: "Taldrad"
imageUri: "https://3.bp.blogspot.com/-FVQTnoCV0jE/VuCwcGzks8I/AAAAAAAABfU/1HSkCFyhm3c/s1600/Elven_City_-_Players_Handbook_jpg_jpgcopy.jpg"
---

## Cialath (věž Taldradovy rodiny)

Z deníku Taldrada

Trhá mi to srdce, ale neviděli jsme jinou možnost, než vyrušit ze spánku starého
krále a doslova ho vyzpovádat. Jako by doba nebyla už dost plná smutku a
svatokrádeže. O to víc mě vyrazilo dech, když jsem - hned po tom, co jsem se
dozvěděl o tom, jak Githové přicházejí o zdraví na našem světě - uviděl přesně
takový obraz před očima. Strážný, který nás provázel po Sil Ethelu si odkašlal krev.
Vím, že to může znít jako běžná choroba, la etady jde o elfy, vím, že takhle to
vypadat nemá.

Když už jsem byl u té telepatie, hned jsem poslal další zprávu, tentokrát Aidarisovi a
sdělil jsem mu, že ten kašlající strážný je horší znamení, než to vypadá. Naštěstí je
Aidaris dostatečně obezřetný a přijal tuto zprávu jako fakt, ne s nekonečnem otázek
jako někteří jiní ze skupiny… I přesto jsem se ale rozhodl, po návratu do tábora
mimo hranice města za našimi barvitými druhy, vše jim převyprávět - jsem v tom
společně ať se nám to líbí nebo ne, mají právo to vědět a víc hlav víc ví… teoreticky.
A v tomto případě tomu tak skutečně bylo. Mistr trpaslík byl díky své medicínské
expertize schopen potvrdit, že popsané příznaky skutečně odpovídají úpadku, který
by Githské tělo prodělalo pobytem v našem světě - tudíž vlastně potvrdil, že jde o
Githa v podobě elfa, neslýchané! Alespoň někdo dokáže přispět důležiotu informací,
jiní se pouze škrábali za uchem, ale to není žádná novinka.

Mlčení bude podle tradice trvat dva týdny. Ačkoliv by bylo vhodné tuto dobu
posečkat, není to bohužel možné, až moc obtíží nám zakazuje následovat tradice.
Až se mi nechce věřit tomu, co se děje. Má rodina je v nesnázích, otce podezřívají v
vraždy krále - nehorázné, vlastního bratrance. Zřejmě přestali přemýšlet hlavou
anebo celý problém sahá ještě mnohem hlouběji a jde o důkladnou konspiraci a
zradu. Musím se pokusit odhalit jak se věci mají. Vydávám se do komnat Rady a
budu hledat svého otce, ctihodného Ardh Ylarna Emmitha Ildarath ze Sill Aethelu -
tato situace se musí vyjasnit.

Jedna horší tragedie než druhá… stalo se nemyslitelné, v komnatách rady jsem by
ZATČEN, navíc ještě kráslovskou gardou, která mě důvěrně zná. To chování, ta
neúcta! Potvrdilo se mé hrozivé podezření, jde o úkladnou past za účelem odstranit
mou rodinu. Celá má rodina se ukryla uvnitř Cialathu. Musím se odsud co nejdříve
dostat…

Opět se ukázalo, jak přítel Aidaris umí být nápomocen - opět podotýkám narozdíl od
jiných společníků (například Zenith byl také zatčen, jak jsem se později dozvěděl -
ikdyž u něj není divu, a nevšiml jsem si, že by projevil jakokoliv snahu dostat se z
vězení…) Nicméně Aidaris má naštěstí své cesty a je jedno, jestli musel platit či
přesvědčovat - jsem díky němu ven z té hrozné situace a míříme do jeho sídla, či
snad letohrádku, abychom konešně postoupili dále.

Po usazení v Aidarisove domě jsme se setkali i s dalšími společníky, Zapad a
Vychod, dva elfové, mágové ze Sil Aethelu se k nám připojili. Podle všeho mají
dostatečně informací o Githech, aby stačili nám, kteří jsme vynaložili takové úsilí
abychom poznali alespoň to co víme teď… takže se nabízí otázka, proč už před
námi nedělali více s tím co vědí?? Kařdopádně tyto informace museli odněkud získat
a to z hlavního archivu Sil Aethelu, kam je velice omezený přístup. Měl jsem se o
tyto dva mágy zajímat dříve, ale co teď nadělám…

Bylo třeba ovšem vyřešit tu zásadní otázku - s odhalením strážného jakožto Githa na
nás padla povinnost postarat se o něj. Proč to tedy neudělat přímo zde, v Aidarisově
sídle, za pomocí Východu a Západu, za pomogi protimagické bariéry, za pomoci
všech. Přivolali jsme dotyčného přímo před nás a jak se dalo čekat, skutečně šlo o
Githa, se kterým jsme svedli poměrně úspěšný boj - šlo o boj bez magie, kterou
znemožnila bariéra, tudíž nemohu tak úplně říci, že jsem velice přispěl, ale každý
máme své místo ve skupině, že? Po zdolání Githa se nám podařilo vyslýchat ho, a
to poměrně úspěšně řekl bych - opět, proč nám toho tolik řekl? Byl to plán? Kdo ví…
Důležité ovšem je, že na otázku, jak se dostali Githové do našeho světa, odpověděl
“Cialath”… to je velice špatná zpráva, bude třeba co nejdříve se vydat na cestu za
mou rodinou. Teleport… Githa jsme přenechali v nepochybně dobých rukou Západa,
ten se o něj postará.

Není času nazbyt. Někteří z nás se vypravili pro více informací do archivu. Já jsem
vyrazil do otcovy pracovny pro předmět, který byl v nedávné době v Cialathu, aby
bylo možné pomocí něho zaměřit teleportační magii. Komnaty rady jsou zapečetěné,
ale to nebude problém, někdo z nás přece má rád neviditelnost a já znám cestu.
Úspěch! Vím, jakým inkoustem otec píše a jak dlouho mu vydrží, brk i inkoust
musely pocházet v nedávné době přímo z Cialathu, rychle jsem je tedy odnes zpět k
Aidarisovi, kde na nás již čekal jeho známý mág - podivná postava, ale vypadal, že
se u ulevilo potom, co viděl, že máme předmět z místa, kam se chceme přesunout.
Nechci ani domýšlte, jaké následky by mohl mít opak. Vzhůru tedy: teleport do
otcovy pracovny do Cialathu!
