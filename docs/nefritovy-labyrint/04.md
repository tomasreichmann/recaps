---
title: "Recap 04"
date: "???"
campaign: "Nefritový Labyrint"
author: "Adam"
---

# Zápis čtvrtý

Měl to být další poklidný den, ale nakonec se ho přece jen někdo rozhodl vyrušit z jeho spánku, co ho ale ovšem překvapilo, že to nebyl nijak povědomý pach. Neváhal a uvěznil svého návštěvníka ve svém kostěném křesle. „Kdo jsi?“

Jeho host, více zaskočen oslovením, než bolestí jenž mu kostěné křeslo způsobovalo, odpověděl: „Faerfarn Myastan.“

„Drakorozený? Co tady pohledává někdo tvého druhu, který navíc není služebníkem mého pána?“

„Jak můžeš vědět, že nesloužím tvému...“

„Prosím, nedělej ze mě blbce.“ Rozhodl se ho démon, nebo co to bylo za bytost která ovládala kostěné křeslo, přerušit.

„...jak víš, že jsem Drakorozený?“

„Ech... Myastan? Jen kmen Drakorozených může přijít s tak debilním příjmením. To tě sem poslal tvůj kmen?“

„Já svůj kmen neznám, vyrůstal ve službách bohyně Raven Queen“

„A jéje, teď už chápu proč je s tebou taková nuda, vás pohunky bohyně smrti, vidina blížící se smrti neděsí, vy jste s ní smířený a to jsem se těšil, že bude dneska zábava. Proč seš vůbec tady?“

„Proč to potřebuješ vědět? Aby si mohl podat svému pánovi zprávu jako dobrý služebník?“

„Můj pán mě možná svázal k tomuto křeslu jenž ovládá kolejní soupravu na které se zrovna nacházíš, ale už jsem nepodstoupil žádný prokletím, které by mě zavazovalo mu sdělit o všem co se kolem mě mihne. A věř mi, pokud tě někdo spoutá na jedno místo, to poslední co chceš, je mu být nápomocen víc než je nutno. Takže důvod proč to chci vědět je, že na tomto místě je celkem nuda a potkat někoho jiného, než skoro bezduché služebníky mého pána je příjemná změna.“

„Jdeme pro širovací stroj, který se nachází ve vašem táboře.“

„Cože? O ničem takovým nevím a to jsem tu měl už pár lidí z tábora... Evidentně to asi nepovažujem za důležitý.“

„To by vysvětlovalo proč nám to jde tak snadno ukrást.“

„Heh, spíš si říkám, proč se trápíte vůbec nějakou krádeží a prostě si neřeknete ať vám ho vydají, ale to už je stejně jedno, jak jste se o tom stroji vůbec dozvěděli?“

„Když jsme se do tohoto světa dostali, potkali jsme dvojici elfů co nám o tom stroji pověděla a my se ho vydali získat, nejdřív jsme ale chtěli něco zjistit o mluvícím portálu, který se na této kostce nachází.“

„Ha, asi vím o jakém portálu mluvíte, ale pokračuj hezky popořadě, tohle začíná bejt celkem zábavný příběh.“

„Na cestu jsme se vypravili všichni krom dvou našich společníků, kteří zůstali v táboře s elfem, aby mu pomohli s přípravou něčeho. Za to s náma ale šla jeho společnice Thorly.“

„Thorly říkáš... Já věděl,že... Ne jen si z tebe dělám srandu nemám nejmenší tušení, kdo to je. Ale měl si se vidět jak ses tvářil... Ikdyž za to asi spíš může to křeslo. Pokračuj.“

„.... Vydali jsme se přes kopce na... východ? Aspoň z pohledu od našeho...“

„S timhle se nezdržuj, mluvíš s kolejní soupravou ne místním kartografem.“

„Prostě přes kopce zahalené v mlze, abychom se vyhnuli zbytečnému kontaktu s ostatními... obyvateli, této kostky. Což se nám celkem úspěšně dařilo, když nepočítám to, že jsme narazili na obrovský meč zaražený do skály a obří kostru jeho majitele prošpikovanou obřím kopím o kousek dál. Prohledali jsme jeho pozůstatky...“

„Tohle mě na vás smrtelných bytostech zaráží. Co máte furt s tim, že musíte každou kravinu, na kterou narazíte, prosmejčit? To jste doufali, že má druhej, úplně stejnej šifrovací stroj po kapsách? Nebo jste se chtěli ujistit zda je opravdu mrtvý?... Ikdyž to není úplně od věci když nad tím tak přemýšlím.“

„Abych navázal kde jsem skončil. Prohledali jsme ho, ale nejzajímavější co jsme našli byl prsten ze zvláštního kovu, který se shodoval s mincema, které jsme našli dříve, ještě než jsme se objevili tady. Poté jsme se opět vydali na cestu, dokud jsme se konečně nedostali na dohled k onomu mluícímu portálu.“

„Ha tak odsud už hádám že to bude zajímavý, tak co jste na něj říkali?“

„Chápu, na co narážíš, chvíli nám trvalo než nám došlo, že ten portál vede do nějakého pekelnho světa a že ten hlas nejspíš patří tvému pánovi, ať už je to démon, bůh, cokoliv. Popravdě jsme zpočátku o tom neměli moc čas přemýšlet. Protože Gynadar, společnice z naší skupiny, se rozeběhla směrem k tomu portálu, naštěstí jsme ji dokázali zastavit.“

„Hehe, málo kdo odolá volání mého pána.“

„Mohu se zeptat já? K čemu přesně slouží ty koleje, které jsme viděli stavět všechny ty lidi vycházející z toho portálu?“

„Abych po nich mohl jezdit? Ale hádám, že se ptáš na účel, ale to ti nepovím, nech se překvapit... pokud k tomu vůbec dojde.“

„Co jsme stihli ještě vypozorovat je, že ten dav se skládal z mnoha ras, známých i neznámých. Pak už nás ale zmerčil jeden z vašich průzkumníků a nám nezbývalo nic jiného než ho doběhnout a zneškodnit.“

„Doběhnout? Myslíš zastřelit? Zatím je tvoje infernálština na velmi dobré úrovni, ale tady ses myslím sekl.“

„Mí společníci po tom průzkomníkovi stříleli, mě střelba není moc vlastní tak jsem ho doběhl, zastavil a následně jsem byl nucen ho usmrtit.“

„... To posíláme na průzkum šneky, co to bylo za průzkumníka?“

„Nevím, měl fialovou kůži a místo vousů mu rostli hadi. Abych ale pokračoval, pohledem jsme zjistili, že v místě kde se stroj nachází, jste si vy postavili tábor. Usoudili jsme, tím, že vaše 'armáda' je dost nesourodá, že se budeme vydávat, za průzkumnou družinu vracející se z obhlídky. Díky mému vzhledu a proto, že jsme jako jeden z mála ovládal infernalštinu, jsem byl zvolen jako údajný vůdce skupiny...“

„Chytré...“

„... a vydali jsme se rovnou do tábora, všechno šlo v klidu, dokud se znenadání Thorly nerozběhla k jedné osobě ve vašem táboře, o které se ukázalo, že to byl člen jejich počáteční výpravy.“

„Ha, takže jste už pochopili z čeho se skládá armáda mého pána?“

„Tak trochu, poté co jsem Thorly odtáhl pryč aby zbytečně nepoutala pozornost, přišel za námi dotyčný sám.“

\page

„Klidně můžeš říct jeho jméno stejně mi je prd platný, ale tobě se o něm bude líp hovořit.“

„Maral. Z rozhovoru s ním jsme zjistili, že on je zde ve výsledku ze stejného důvodu jako my, aby získal ten stroj, ale na rozdíl od nás se sem dostal tím 'horším' způsobem.“

„Řekl vám, že lidi zde jen tak neumírají že?“

„Tak že je tohle místo divný jsme věděli už když jsme se tu objevili. Náhlé návaly vzteku, divné ohnivé aury kolem nás, dokonce nám i bylo sděleno, že pokud člověk způsobí sám sobě bolest dokáže tyto pudy na den potlačit. Co pro nás ovšem byla novinka je, že pokud člověk umře, tak pokud chvíli předtím někoho zabil, tak se opět vrátí živý, ale jeho paměť tím trochu utrpí. Maral už ani nevěděl jak dlouho je součástí vaší armády a když jsem se podíval na Thorly, tvářila se velmi vyděšeně.“

„Hehe, copak nebyla ráda, že vidí starého kamaráda?“

„To bych si taky myslel, ale když jsem se jí na to zepta, tak mi sdělila, že Maral byl mezi prvními, který umřel, když jsem přišli, údajně zail někoho z družiny, a pak ho zabil někdo z družiny... mám v tom trochu zmatek jak to bylo. Důležité je, že jsme konečně mohli plánovat jak ten stroj odsud dostat a jak ho přepravit zpátky do našeho tábora. Maral nás dokonce odkázal sem na tenhle kolejní povoz. Měli jsme i štěstí, že zrovna se měla naše kostka střetnout s jinou, což znamelo boj vaší armády s jinou a to byl ideální čas pro nás začít s naší prací.“

„A pak ses objevil tady.“

„No původně sem šel jen Tal. Ale po obhlídce řekl, že potřebuje někoho, kdo by si sednul do tohoto ovládajícího křesla a docela začínám chápat, proč to nechtěl udělat sám.“

„Ale copak, snad tě rozhovor se mnou neomrzel?“

„No spíš jsem si sem sednul abych dal do pohybu tuhle soupravu, ale místo toho se tu s tebou několik minut vykecávám.“

„Zatímco my se tu vybavujem, tak ve skutečnosti uběhlo jen pár sekund.“

„Cože?“

„Uvědomuješ si, že tohle všechno vesměs probíhá jen v tvé hlavě?...To nemá smysl vysvětlovat povím ti tohle, za tu chvíli co jsem tady, bylo tohle asi nejzáživnější koverzace, takže ti umožním s tímhle strojem trochu ovládat, ale... jak bych to řekl... vyčerpá tě to.“

„Je to nejjednoduší způsob jak ten stroj přepravit, takže to snad nějak přežiju.“

„Heh... neříkej hop dokud si nepřeskočil. Takže... Kupředu?“

„....Ano“

Už nebylo zapotřebí dalších slov, souprava se dala do pohybu směrem, k táboru. Problém ovšem byl, že se souprava evidentně neměla v úmyslu brzdit.

„Stop!“ řekl Faerfarn v křesle.

„Zas tak úžasná povídka to nebyla, abych tě poslouchal tak dlouho. Já si chci taky užít trochu srandy. Jak myslíš, že to bude vypadat, až sešrotuji tvoje kamarády čekající v táboře?“

Náhle ale bytost, se kterou Faerfarn hovořil, jakoby ztrácela na kontrole, jako kdyby nějaké imaginární vězení se ho snažilo uvěznit uvnitř Faerfarnovi hlavy.

„Co to děláš?“ Zeptal se Faerfarna. „Já cejtim... Raven Queen! Tak ty takhle, no však já umím taky kousat.“

Křeslo se Faerfarnovi ještě víc zahryzlo do těla, ale nakonec souprava zastavila v táboře a začal náklad šifrovacího stroje.

„Tohle ti vyšlo dráčku, ale pochybuji, že vydržíš dlouho, ještě chvíli a.... Hej! Co to je? Jakto, že ti přibývá energie?“

„To bude tim, že mi Tal leje do chřtánu léčivý lektvar.“

„Grrrr, fajn odvezu vás tedy i s tím krámem dál.“

Po naložení už celá Faerfarnova skupina nastoupila a bez žádný větších obtíží se vydali směrem, kterým ležel jejich tábor.

„A kruci, máme společnost.“ Povzdechl si Faerfarn.

„Podle čeho soudíš?“

„Rozsvítil se mi můj přívesek na krku.“
